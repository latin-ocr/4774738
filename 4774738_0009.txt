Quibus vocabulis artis criticae propriis usi sint Homeri (codicis Veneti A) scholiastae. Specimen.
Von Dr. H. Heubach.

Οἱ περὶ τέχνης ἐθέλοντες διαλαβεῖν τό χρήσιμον τοῦ σκοποῦ προδεικνύουσι. Haec Dionysii
Thracis scholiastae verba cum etiarn in nos valere nobis viderentur, huius quoque libelli consilium
in medio proponere nostrum erat, nisi iam abhinc annos quattuor exposuissemus, cum primum indicis
nostri grammatici specimen de vocabulis artis syntacticae propriis in lucem emitteremus. Pauca
tamen inde repetere liceat: In his enim, sc. Homeri carminum, commentariis conscribendis fieri
non potuit, quin certus existeret vocabulorum usus: qui cum saepissime recedat ab ee, qui aliunde
innotuit, non inutile videtur et ad scholia illa facilius intellegenda et ad ipsam grammaticae historiam
adiuvandam accuratius inquirere in vocabula artis grammaticae propria eorumque notiones exponere.

Priore igitur illo anno de vocabulis artis syntacticae propriis specimen composueramus: nunc
de vocibus ad artem criticam spectantibus breviter agere in animo erat, ut deinceps absolveremus,
quibus vocabulis grammatici primum significarent omne librorum grammaticorum genus, deinde iudicia
facerent de singulis carminum locis et difficultatibus, denique in ipsa critica arte et industria varia
uterentur. Sed quam rem ante hos paucos annos primum ad eius modi studia accedentes iam ad
finem perduxeramus, eadem nunc iterum pertractata mirum quantum aucta est. Sunt certi denique
fines et rerum et temporum, ut proposito desistentes media in re subsistere cogeremur. Itaque al:
terius speciminis specimen tantum edere possumus.

Ac primo loco breviter agemus de singulorum librorum grammaticorum sive criti-
corum nominibus atque inscriptionibus; deinde disseremus, quibus vocabulis non singulos
libros, sed in universum tota eorum genera significaverint; tertio loco, quibus vocibus ipsas
lectiones varias appellaverint et attulerint. Qua in re hanc nobis reposcimus libertatem,

ut et vocabula criticis propinqua et propinquas ipsorum criticorum notiones, ubicunque in rem esse
videbitur, disputare liceat.

1.

Proficiscimur a verbo διορθοῦν et a substantivo δ ιόρθωσι ς. Ut enim substantivum
recte intellegamus, in verbum antea breviter inquiramus necesse est. Leidenroth: indicis gram-
matici ad scholia Veneta A specimen ²), Berolini 1884 apud S. Calvary et socium, s. v. διορθοῦν
brevius emendare interpretatus est, ut facillime cum nostro emendare verbum confundi possit.
Neque enim idem sibi vult verbum διορθοῦν, quod nos dicimus „eine &elie cmcnbiere11¹¹. Vera potius

¹) Miretur forte quispiam retractare nos rem excussam. At Leidenrothius primum Herodiani rationem non
habuit; deinde minus vocabulorum notiones explicandas spectavit, quam id egit, ut ex usn eorum de scholiorum auc-
toribus certi aliquid statueret; denique ex litterarum ordine vocabula ιι-ὸ· tantum absolvit. Quorum omnium contrari· -
nos secuti sumus. ⁰

   

